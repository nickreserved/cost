<HTML>

<HEAD>
<TITLE>Στρατιωτικές Δαπάνες::Καρτέλες</TITLE>
<META http-equiv=Content-Type content="text/html; charset=iso-8859-7">
<link href="style.css" type=text/css rel=stylesheet>
</HEAD>

<BODY>


<H1>Καρτέλες</H1>

<p>Το πρόγραμμα διαθέτει 6 ξεχωριστά παράθυρα που μπορούν να επιλεχτούν από 6 διαφορετικές καρτέλες. Αυτές είναι οι παρακάτω:
<ul>
	<li><b><a href="#cost">Στοιχεία Δαπάνης</a>:</b> Εδώ καταχωρούνται στοιχεία που αλλάζουν από δαπάνη σε δαπάνη, π.χ. ΕΦ, ΚΑ, Τίτλος Δαπάνης, Αξκος Έργου κ.τ.λ.
	<li><b><a href="#bills">Τιμολόγια</a>:</b> Εδώ καταχωρούνται τα στοιχεία των τιμολογίων της Δαπάνης καθώς και τα είδη του κάθε τιμολογίου.
	<li><b><a href="#contents">Φύλλο Καταχώρησης</a>:</b> Εδώ ρυθμίζετε τι είδους δικαιολογητικά θέλετε να περιλαμβάνει η δαπάνη καθώς και το πλήθος τους.
	<li><b><a href="#works">Εργασίες</a>:</b> Εδώ καταχωρείτε τις εργασίες που έλαβαν χώρα καθώς και τα υλικά που κάθε εργασία κατανάλωσε.
	<li><b><a href="#static">Αμετάβλητα Στοιχεία</a>:</b> Εδώ βρίσκονται καταχωρημένα στοιχεία που είναι ίδια σε κάθε Δαπάνη, π.χ. Όνομα Μονάδας, ΔΟΥ Στρατού κ.τ.λ.
	<li><b><a href="#provider">Προμηθευτές</a>:</b> Εδώ βρίσκονται καταχωρημένα στοιχεία για τους προμηθευτές της Μονάδας.
	<li><b><a href="#hold">Κρατήσεις</a>:</b> Εδώ βρίσκονται όλες οι κρατήσεις που έχει ο Στρατός.
	<li><b><a href="#personel">Προσωπικό Μονάδας</a>:</b> Εδώ βρίσκεται καταχωρημένο όλο το προσωπικό της Μονάδος σας καθώς και προσωπικό από άλλες Μονάδες που πιθανόν να παίρνει μέρος στις δαπάνες.
</UL>
<p>Τα στοιχεία των τεσσάρων πρώτων ετικετών αποθηκεύονται στο αρχείο κάθε δαπάνης. Τα στοιχεία των τεσσάρων τελευταίων ετικετών που είναι σταθερά για κάθε δαπάνη, αποθηκεύονται στο αρχείο «cost.ini». Όπως βλέπετε τα σταθερά στοιχεία που δεν χρειάζεται να αλλάζετε από δαπάνη σε δαπάνη είναι κίτρινα ενώ αυτά που αλλάζετε από δαπάνη σε δαπάνη είναι πράσινα.


<H2><a name="cost"></a>Στοιχεία Δαπάνης</H2>

<center><img src="cost.png"></center>
<p>Εδώ υπάρχουν καταχωρημένα διάφορα στοιχεία που είναι συγκεκριμένα για κάθε δαπάνη. Τα στοιχεία αυτά σώζονται στο αρχείο της δαπάνης.
<p>Επειδή τα δεδομένα είναι πολλά, για να μπορείτε να τα διαχειρίζεστε εύκολα χωρίζονται στις παρακάτω κατηγορίες:
<ul>
	<li><b><a href="#costtypical">Κοινές Δαπάνες</a>:</b> Αφορά στοιχεία που γενικά υπάρχουν σε κάθε δαπάνη.
	<li><b><a href="#costworks">Δαπάνες Έργων</a>:</b> Αφορά στοιχεία για δαπάνες κατασκευής έργων. Γενικά τέτοιες δαπάνες αναλαμβάνουν μόνο Μονάδες Μηχανικού αλλά αυτό δεν είναι νόμος.
	<ul>
		<li><b><a href="#costcontract">Εργολαβίες</a>:</b> Αφορά στοιχεία για δαπάνες που την κατασκευή αναλαμβάνει εργοληπτική επιχείρηση. Η περίπτωση αυτή εμφανίζεται όταν το ποσό της δαπάνης είναι αρκετά μεγάλο.
	</UL>
	<li><b><a href="#costcontest">Διαγωνισμοί</a>:</b> Αφορά στοιχεία για δαπάνες με διαγωνισμούς. Γενικά τέτοιες δαπάνες σπανίζουν στις τυπικές Μονάδες. Δαπάνη με Δημόσιο Διαγωνισμό είναι σχεδόν αδύνατο να τύχει σε μια τυπική Μονάδα.
	<li><b><a href="#coststatic">Αμετάβλητα Στοιχεία</a>:</b> Αφορά στοιχεία που είναι ίδια σε κάθε δαπάνη.
</UL>

<H3><a name="costtypical"></a>Κοινές Δαπάνες</H3>

<ul>
	<li><b>Τύπος Δαπάνης:</b> Υπάρχουν τέσσερις τύποι δαπάνης που μπορείτε να επιλέξετε απο λίστα:
		<ul>
			<li>Κατασκευή Έργων από Εργοληπτική Επιχείρηση.
			<li>Κατασκευή Έργων από Εργοληπτική Επιχείρηση με Υλικά Δημοσίου ή Εμπορίου.
			<li>Κατασκευή Έργων από Οπλίτες ή Εργατοτεχνίτες με Υλικά Δημοσίου ή Εμπορίου.
			<li>Προμήθεια - Συντήρηση - Επισκευή.
		</ul>
	<li><b>Διαγωνισμός:</b> Υπάρχουν τρείς τύποι διαγωνισμού που μπορείτε να επιλέξετε απο λίστα:
		<ul>
			<li>Δημόσιος Διαγωνισμός.
			<li>Πρόχειρος Διαγωνισμός.
			<li>Χωρίς Διαγωνισμό.
		</ul>
		Το πρόγραμμα για τις δαπάνες κατασκευής έργων δεν υποστηρίζει δημόσιο διαγωνισμό.
	<li><b>Δγη διάθεσης:</b> Η διαταγή του Σχηματισμού που εγκρίνει διάθεση πίστωσης στη Μονάδα.
	<li><b>Δγη συγκρότησης επιτροπών:</b> Η διαταγή της Μονάδας που ορίζει Αξκο Έργου και τις Επιτροπές.
	<li><b>Διαβιβαστικό:</b> Αφορά την ταυτότητα του διαβιβαστικού της δαπάνης, σε περίπτωση που υποβάλλουμε τη δαπάνη για έλεγχο στο Σχηματισμό. Επίσης, αν θέλουμε να εξάγουμε έκθεση απαιτουμένης δαπάνης, είναι η ταυτότητα του διαβιβαστικού της έκθεσης.
	<li><b>Ποσό:</b> Αφορά το ύψος του ποσού της δαπάνης. Αν το κόστος των τιμολογίων είναι ακριβώς ίσο με το ποσό της δαπάνης, τότε μπορεί να παραλειφθεί. Επίσης χρησιμοποιείται για το ποσό της προκαταβολής που θα ζητήσουμε στην απόδειξη.
	<li><b>ΕΦ:</b> 11-200 εδώ και χρόνια. Υπάρχει περίπτωση όμως ο Στρατός να διαχειριστεί χρήματα, όχι από τον δικό του προϋπολογισμό. Το πράγμα τότε αλλάζει.
	<li><b>ΚΑ:</b> Ο κωδικός της δαπάνης π.χ. 1111 για «προμήθεια γραφικής ύλης». Αν δεν τον ξέρετε δεν τον βάζετε.
	<li><b>Τίτλος:</b> Ο λόγος που διατέθηκε η πίστωση. π.χ. «προμήθεια ειδών συντήρησης και επισκευής μεταφορικών μέσων ξηράς». Είναι επίσης τίτλος για την έκθεση απαιτουμένης δαπάνης. Πρέπει να καταχωρείται στην Αιτιατική.
	<li><b>Ημερομηνία υποβολής:</b> Η ημερομηνία υποβολής της δαπάνης από τον Αξκο Έργου στο Γραφείο της Μονάδας για έλεγχο. Π.χ. «21 Απρ 2005». Γράφεται στη δγη συγκρότησης επιτροπών. Να την βάζετε περίπου 2 με 5 μέρες πριν την ημερομηνία που ζητά ο Σχηματισμός να αποδώσετε τη δαπάνη.
	<li><b>Αξκος Έργου και Επιτροπές:</b> Επιλέξτε τους από την λίστα (που παίρνει δεδομένα από το «Προσωπικό Μονάδας»). Σε περίπτωση που η δαπάνη αφορά όχι «αγορά υλικών», αλλά «αμοιβή υπηρεσιών» δεν χρειάζεται να κάνετε τίποτα διαφορετικό. Η «επιτροπή αγοράς και διάθεσης» μεταπίπτει αυτόματα σε «επιτροπή παραλαβής γενόμενης εργασίας».
</UL>
<p>Οι ταυτότητες των διαταγών δεν είναι απαραίτητες για να εκδοθούν τα σχέδια. Προφανώς όμως είναι απαραίτητες για να εκδοθούν τα ακριβή αντίγραφα.


<H3><a name="costworks"></a>Δαπάνες Έργων</H3>

<p>Οι δαπάνες αυτές αναλαμβάνονται από Μονάδες Μηχανικού μόνο. Βέβαια πολλές φορές εσφαλμένα οι Σχηματισμοί τις αναθέτουν και σε άλλες Μονάδες. Κάθε Μονάδα Μηχανικού δεν μπορεί να αναλάβει απεριόριστο ύψος ποσού δαπάνης. Το ύψος του ποσού της δαπάνης καθορίζεται για κάθε Μονάδα Μηχανικού. Εξαιρούνται οι ΔΣΕ οι οποίες έχουν απεριόριστο ύψος δαπάνης και αναθέτουν τα έργα με δημόσιους διαγωνισμούς.
<ul>
	<li><b>Έργο:</b> Το έργο που θα γίνει. Αν το αφήσετε κενό μπαίνει αυτόματα ο «Τίτλος» της δαπάνης («Κοινές Δαπάνες»). Πρέπει να καταχωρείται στην Αιτιατική.
	<li><b>Περιοχή Έργου:</b> Η περιοχή που θα γίνει το έργο. Αν το αφήσετε κενό μπαίνει αυτόματα η «Πόλη ή χωριό» στο οποίο εδρεύει η Μονάδα («Αμετάβλητα Στοιχεία»). Πρέπει να δίνεται στην αιτιατική με άρθρο, π.χ. "στους Αγίους Αναργύρους".
	<li><b>Εργολάβος ή Εργατοτεχνίτης:</b> Επιλέγετε απο λίστα έναν από τους καταχωρημένους στην καρτέλα «Προμηθευτές». Υποχρεωτικό πεδίο σε περίπτωση ανάληψης από εργοληπτική επιχείρηση. Προαιρετικό για τις υπόλοιπες περιπτώσης κατασκευής έργων.
	<li><b>Ημερομηνία Ελέγχου Αφανών Εργασιών:</b> Η ημερομηνία που η επιτροπή αφανών εργασιών καταμέτρησε τις εργασίες που εκτελέστηκαν. Αν την αφήσετε κενή μπαίνει η ημερομηνία του πιο πρόσφατου τιμολογίου της δαπάνης.
	<li><b>Ημερομηνία Οριστικής Επιμέτρησης:</b> Η ημερομηνία που ο Αξκος Έργου έκανε την οριστική επιμέτρηση. Αν την αφήσετε κενή μπαίνει η «Ημερομηνία Ελέγχου Αφανών Εργασιών».
	<li><b>Ημερομηνία Προσωρινής και Οριστικής Παραλαβής:</b> Η ημερομηνία που παραλαμβάνεται το έργο προσωρινά από την επιτροπή προσωρινής και οριστικής παραλαβής. Σε πολλές περιπτώσεις και για μικρά έργα μαζί με την προσωρινή έχουμε και οριστική παραλαβή. Αν την αφήσετε κενή μπαίνει η «Ημερομηνία Οριστικής Επιμέτρησης».
	<li><b>Ημερομηνία Διοικητικής Παράδοσης:</b> Η ημερομηνία που το έργο παραδίδεται προς χρήση. Αν την αφήσετε κενή μπαίνει η «Ημερομηνία Προσωρινής και Οριστικής Παραλαβής».
	<li><b>Επιτροπές:</b> Επιλέξτε τους από την λίστα (που παίρνει δεδομένα από το «Προσωπικό Μονάδας»). Αν αφήσετε κενό το «Μέλος Αφανών Εργασιών» μπαίνει αυτόματα ο «Αξκος Έργου» («Κοινές Δαπάνες»).
</UL>


<H4><a name="costcontract"></a>Εργολαβίες</H4>

<p>Πολλές φορές αναθέτονται έργα σε Εργοληπτικές Επιχειρήσεις. Αυτό συμβαίνει συχνότερα όταν το ποσό είναι μεγάλο (πάει να πει οτι και το έργο που πρέπει να γίνει είναι μεγάλο άρα η Μονάδα δεν έχει δυνατότητα να το υλοποιήσει).
<ul>
	<li><b>Δγη Ανάθεσης Εργολαβίας:</b> Η διαταγή που αναθέτει την εργολαβία στην εργοληπτική επιχείρηση.
	<li><b>Δγες Συγκρότησης Επιτροπών:</b> Κάθε επιτροπή και ο Αξκος Έργου, όταν έχουμε εργολαβία, ορίζονται με ξεχωριστή διαταγή.
</UL>


<H3><a name="costcontest"></a>Διαγωνισμοί</H3>

<p>Σε περίπτωση που η δαπάνη έχει μεγάλο προϋπολογισμό είναι σχεδόν βέβαιο οτι θα χρειαστεί διαγωνισμός. Γενικά είναι σπάνιο φαινόμενο μια τυπική Μονάδα να προβεί σε Διαγωνισμό γιατί συνήθως οι δαπάνες της έχουν χαμηλό κόστος. Η πιθανότητα για Πρόχειρο Διαγωνισμό είναι αρκετά μικρή. Η πιθανότητα για Δημόσιο Διαγωνισμό είναι σχεδόν αδύνατη καθώς το ποσό για Δημόσιο Διαγωνισμό είναι αρκετά μεγάλο.
<p>Επιπλέον, για κατασκευές έργων με τόσο μεγάλους προϋπολογισμούς που να χρειάζονται Δημόσιους Διαγωνισμούς δεν αναλαμβάνονται από τυπικές Μονάδες αλλά από ΔΣΕ.
<ul>
	<li><b>Δγη Συγκρότησης Επιτροπής Διενέργειας Διαγωνισμού:</b> Η διαταγή που ορίζει την επιτροπή που θα διενεργήσει το διαγωνισμό. Αφορά μόνο δαπάνες με ανάθεση έργου σε Εργοληπτικές Επιχειρήσεις. Στις άλλες δαπάνες η επιτροπή ορίζεται μαζί με τις άλλες με τη διαταγή συγκρότησης επιτροπών.
	<li><b>Δγη Διακύρηξης Διαγωνισμού:</b> Η διαταγή που ενημερώνει τις εφημερίδες για να δημοσιεύσουν την προκήρυξη του Δημόσιου Διαγωνισμού.
	<li><b>Δγη Κατακύρωσης Διαγωνισμού:</b> Η διαταγή που κατακυρώνει το διαγωνισμό σε κάποιον ή και σε κανέναν (πρέπει να αναφερθούν λόγοι).
	<li><b>Εφημερίδες:</b> Οι εφημερίδες προς τις οποίες στέλνουμε την προκήρυξη του Δημόσιου Διαγωνισμού. Καταχωρούνται χωρισμένες με "," π.χ. «Le Monde, Ελευθεροτυπία, Ριζοσπάστης, Δημοκρατικός Στρατός» ;-P.
	<li><b>Ημερομηνίες Δημοσίευσης:</b> Οι ημερομηνίες που ζητάμε από τις εφημερίδες να γίνει η δημοσίευση της προκήρυξης. Αν είναι πολλές χωρίζονται με "," π.χ. «21 Δεκ 2006, 23 Δεκ 2006».
	<li><b>Θέμα Διαγωνισμού:</b> Το αντικείμενο του διαγωνισμού. Αν το αφήσετε κενό μπαίνει αυτόματα το «Έργο» της δαπάνης («Δαπάνες Έργων»). Αν κι αυτό είναι κενό μπαίνει αυτόματα ο «Τίτλος» της δαπάνης («Κοινές Δαπάνες»). Πρέπει να καταχωρείται στην Αιτιατική.
	<li><b>Ώρα/Ημερομηνία:</b> Η ώρα και η ημερομηνία που θα διεξαχθεί ο διαγωνισμός. Αν το αφήσετε κενό και ο διαγωνισμός είναι Πρόχειρος αντί να γραφεί η ώρα και η ημερομηνία που θα διεξαχθεί ο διαγωνισμός γράφεται οτι «θα γίνει με περιφορά».
	<li><b>Τόπος που θα διεξαχθεί:</b> Ο τόπος που θα διεξαχθεί ο διαγωνισμός. Αν το αφήσετε κενό και ο διαγωνισμός είναι Πρόχειρος αντί να γραφεί ο τόπος που θα διεξαχθεί ο διαγωνισμός γράφεται οτι «θα γίνει με περιφορά». Πρέπει να δίνεται στην αιτιατική με άρθρο, π.χ. "στους Αγίους Αναργύρους".
	<li><b>Νικητής:</b> Ο νικητής του διαγωνισμού. Αν το αφήσετε κενό, τόσο η «Εισηγητική Έκθεση» όσο και η «Δγη Κατακύρωσης» κάνουν λόγο για επανάληψη του διαγωνισμού.
	<li><b>Επιτροπή Διενέργειας Διαγωνισμού:</b> Επιλέξτε τους από την λίστα (που παίρνει δεδομένα από το «Προσωπικό Μονάδας»).
</UL>


<H3><a name="coststatic"></a>Αμετάβλητα Στοιχεία</H3>

<p>Αφορά τα στοιχεία που σε κάθε δαπάνη είναι ίδια. Αυτά είναι τα ίδια με της ομόνυμης κίτρινης καρτέλας.
<p>Δεν χρειάζεται να τα γράψετε εσείς με το χέρι. Προκύπτουν από την κίτρινη καρτέλα: με το που θα πατήσετε «Νέα Δαπάνη» αντιγράφονται από την καρτέλα στη δαπάνη.
<p>Η ερώτησή σας μπορεί να είναι: γιατί αποθηκεύονται και στην κίτρινη καρτέλα («cost.ini») και στο αρχείο της δαπάνης;
<p>Επειδή έτσι μπορείτε να πάρετε το αρχείο της δαπάνης και να πάτε να το δουλέψετε στο πρόγραμμα μιας άλλης Μονάδας με διαφορετικά στοιχεία στην κίτρινη καρτέλα.
<p>Για να δείτε αναλυτικά όλα τα στοιχεία που περιέχονται εδώ <a href="#static">πηγαίνετε στην ομόνυμη καρτέλα</a>.


<H2><a name="bills"></a>Τιμολόγια</H2>

<center><img src="bills.png"></center>
<p>Η οθόνη χωρίζεται σε τρία μέρη:
<ul>
	<li><b><a href="#billsbills">Λίστα Τιμολογίων</a>:</b> Κάθε γραμμή του πίνακα αυτού αφορά ένα τιμολόγιο. Επιπλέον, για το τιμολόγιο αυτό, τα είδη του εμφανίζονται στον επόμενο πίνακα «Λίστα ειδών».
	<li><b><a href="#billsitems">Λίστα Ειδών</a>:</b> Εδώ καταχωρούνται τα είδη που αφορούν το επιλεγμένο τιμολόγιο στη «Λίστα τιμολογίων».
	<li><b><a href="#billswatch">Λίστα Παρατήρησης</a>:</b> Εδώ βλέπετε στοιχεία για το τρέχον τιμολόγιο και για όλα τα τιμολόγια. Σε κάθε αλλαγή που κάνετε, ο πίνακας ενημερώνεται αμέσως.
</UL>


<H3><a name="billsbills"></a>Λίστα Τιμολογίων</H3>

<p>Κάθε εγγραφή (γραμμή) του πίνακα αφορά ένα τιμολόγιο. Χρειάζεται προσοχή γιατί αν διαγράψετε ένα τιμολόγιο διαγράφονται και όλα τα είδη του.
<ul>
	<li><b>Τιμολόγιο:</b> H ταυτότητα του τιμολογίου. Πρέπει οποσδήποτε να έχει τη μορφή π.χ. 1234/21-04-2005 δηλαδή «αριθμός τιμολογίου»/«ημέρα»-«μήνας»-«έτος».
	<li><b>Τύπος:</b> Υπάρχουν τρείς τύποι τιμολογίου που μπορείτε να επιλέξετε από λίστα:
		<ul>
			<li><b>Τιμολόγιο:</b> Αφορά τα συνηθισμένα τιμολόγια.
			<li><b>ΣΠ/ΚΨΜ:</b> Αφορά διατακτικές από Στρατιωτικά Πρατήρια ή Κ.Ψ.Μ. Το ιδιαίτερο χαρακτηριστικό τους είναι οτι δεν έχουν ούτε ΦΠΑ ούτε ΦΕ (Το πρόγραμμα κάνει αυτόματα τις ενημερώσεις. Αν έχετε επιλεγμένο το «ΣΠ/ΚΨΜ» δεν μπορείτε γι' αυτό το τιμολόγιο να ορίσετε ΦΕ διαφορετικό του μηδέν και δεν μπορείτε για τα είδη αυτού του τιμολογίου να ορίσετε ΦΠΑ διαφορετικό του μηδέν).
			<li><b>Δημόσιο:</b> Αφορά τιμολόγια από Δημόσιες Υπηρεσίες. Το ιδιαίτερο χαρακτηριστικό τους είναι οτι δεν έχουν ΦΕ (Το πρόγραμμα κάνει αυτόματα τις ενημερώσεις. Αν έχετε επιλεγμένο το «Δημόσιο» δεν μπορείτε γι' αυτό το τιμολόγιο να ορίσετε ΦΕ διαφορετικό του μηδενός).
		</ul>
	<li><b>Κατηγορία:</b> Υπάρχουν τρείς κατηγορίες τιμολογίου που μπορείτε να επιλέξετε από λίστα:
		<ul>
			<li><b>Προμήθεια υλικών:</b> Αφορά αγορά υλικών. Το ΦΕ δεν μπορεί να πάρει τιμή 8 ή 1. Αν υπάρχει έστω και ένα τέτοιο τιμολόγιο, τότε θα υπάρχει στη δαπάνη «πρωτόκολλο αγοράς και διάθεσης» και «βεβαίωση ανεφοδιαστικού οργάνου» (αναλόγως και του τύπου της δαπάνης).
			<li><b>Παροχή υπηρεσιών:</b> Αφορά αμοιβές για εργασίες. Το ΦΕ δεν μπορεί να πάρει τιμή 4 ή 1. Αν υπάρχει έστω και ένα τέτοιο τιμολόγιο, τότε θα υπάρχει στη δαπάνη «πρωτόκολλο παραλαβής γενόμενης εργασίας» και «βεβαίωση επισκευαστικού οργάνου» (αναλόγως και του τύπου της δαπάνης).
			<li><b>Αγορά υγρών καυσίμων:</b> Αφορά αγορά υγρών καυσίμων. Το ΦΕ δεν μπορεί να πάρει τιμή 4 ή 8. Αν υπάρχει έστω και ένα τέτοιο τιμολόγιο, τότε θα υπάρχει στη δαπάνη «πρωτόκολλο αγοράς και διάθεσης» και «βεβαίωση ανεφοδιαστικού οργάνου» (αναλόγως και του τύπου της δαπάνης).
			<li><b>Απόδειξη ενοικίασης:</b> Αφορά ενοικίαση διαμερίσματος. Ο ιδιοκτήτης δεν δίνει τιμολόγιο αλλά μια τυπική απόδειξη και μια υπεύθυνη δήλωση οτι φορολογείται κανονικά. ΦΠΑ και ΦΕ είναι 0.
			<li><b>Τεχνικών έργων:</b> Αφορά κατασκευή έργων από εργολάβους που έχουν το δικαίωμα νομικά να αναλάβουν δημόσια έργα. Το ΦΕ είναι 3 και ο τύπος δεν μπορεί να είναι τίποτε άλλο εκτός από «Τιμολόγιο».
		</ul>

	<li><b>Προμηθευτής:</b> Επιλέγετε από την λίστα (που παίρνει δεδομένα από το «Προμηθευτές») τον προμηθευτή στον οποίο κόψατε το τιμολόγιο.
	<li><b>Κρατήσεις:</b>  Επιλέγετε από την λίστα (που παίρνει δεδομένα από το «Κρατήσεις») τις κρατήσεις του τιμολογίου. Επιπλεόν των υπαρχόντων κρατήσεων, μπορείτε να επιλέξετε και κρατήσεις μηδέν.
	<li><b>ΦΕ:</b> Επιλέγετε από την λίστα 8 ή 4 ή 3 ή 1 ή 0. Ορισμένες τιμές δεν μπορούν να μπουν, π.χ. δεν μπορείτε να βάλετε ΦΕ 8% και το τιμολόγιο να είναι «προμήθεια υλικών» (4%).
</UL>


<H3><a name="billsitems"></a>Λίστα Ειδών</H3>

<p>Ο πίνακας αυτός αφορά τα είδη του τιμολογίου που είναι επιλεγμένο στη «λίστα τιμολογίων». Κάθε εγγραφή (γραμμή) του πίνακα αφορά ένα είδος.
<p>Έχετε υπόψιν σας οτι η υποδιαστολή των αριθμών είναι η τελεία "." και όχι το κόμμα ",".
<ul>
	<li><b>Είδος:</b> Το όνομα του είδους. π.χ. «Κατσαβίδι ηλεκτρικό».
	<li><b>Ποσότητα:</b> Η ποσότητα του είδους. Αυτομάτως τίθεται σε 1 επειδή είναι η πιο συνηθισμένη ποσότητα. Μπορείτε να την αλλάξετε βέβαια.
	<li><b>Τιμή μονάδας:</b> Μπορείτε να δώσετε όσα δεκαδικά ψηφία θέλετε. Τροποποιώντας το κελί αυτό, ενημερώνονται αυτόματα τα κελιά <b>Συνολική τιμή</b>, <b>Τιμή μονάδας με ΦΠΑ</b> και <b>Συνολική τιμή με ΦΠΑ</b>.
	<li><b>Συνολική τιμή:</b> Γίνεται στρογγυλοποίηση στο δεύτερο δεκαδικό ψηφίο με βάση την <b>Τιμή μονάδας</b>. Τροποποιώντας το κελί αυτό, ενημερώνονται αυτόματα τα κελιά <b>Τιμή μονάδας</b>, <b>Τιμή μονάδας με ΦΠΑ</b> και <b>Συνολική τιμή με ΦΠΑ</b>.
	<li><b>ΦΠΑ:</b> Επιλέξτε το ΦΠΑ για κάθε είδος χωριστα. Αυτοματως τίθεται 19 επειδή είναι το πιο συνηθισμένο ΦΠΑ, από τη λίστα όμως μπορείτε να επιλέξετε 0, 9, 19 και επιπλεόν μπορείτε να πληκτρολογήσετε και άλλα νούμερα. Τροποποιώντας το κελί αυτό, ενημερώνονται αυτόματα τα κελιά <b>Τιμή μονάδας με ΦΠΑ</b> και <b>Συνολική τιμή με ΦΠΑ</b>. Αν το τιμολόγιο είναι Απόδειξη ενοικίου ή Διατακτική από Στρατιωτικό Πρατήριο ή Κ.Ψ.Μ. το ΦΠΑ τίθεται μηδέν και δεν αλλάζει όσο και να προσπαθήσετε.
	<li><b>Τιμή μονάδας με ΦΠΑ:</b> Γίνεται στρογγυλοποίηση στο τέταρτο δεκαδικό ψηφίο με βάση την <b>Τιμή μονάδας</b>. Τροποποιώντας το κελί αυτό, ενημερώνονται αυτόματα τα κελιά <b>Τιμή μονάδας</b>, <b>Συνολική τιμή</b> και <b>Συνολική τιμή με ΦΠΑ</b>.
	<li><b>Συνολική τιμή με ΦΠΑ:</b> Γίνεται στρογγυλοποίηση στο δεύτερο δεκαδικό ψηφίο με βάση την <b>Τιμή μονάδας</b>. Τροποποιώντας το κελί αυτό, ενημερώνονται αυτόματα τα κελιά <b>Τιμή μονάδας</b>, <b>Συνολική τιμή</b> και <b>Τιμή μονάδας με ΦΠΑ</b>.
	<li><b>Μονάδα μέτρησης:</b> Επιλέγετε από λίστα την μονάδα μέτρησης του είδους. Αυτομάτως τίθεται «τεμάχια» αλλά υπάρχουν πολλές ακόμα επιλογές. π.χ. ρολλά. Αν παραδόξως δεν υπάρχει αυτό που θέλετε μπορείτε να το γράψετε με το χέρι.
</UL>


<H3><a name="billswatch"></a>Λίστα Παρατήρησης</H3>

<p>Ο πίνακας αυτός εμφανίζει κάθε στιγμή τα στοιχεία του τρέχοντος τιμολογίου και του συνόλου των τιμολογίων για να έχετε υπόψη σας τι γίνεται. Ο πίνακας αυτός δεν σας επιτρέπει να τον τροποποιήσετε γιατί τα στοιχεία του βγαίνουν αυτόματα.
<p>Άν κάποια κελιά του πίνακα είναι κενά υπάρχουν δύο περιπτώσεις: Είτε η αντίστοιχη τιμή είναι μηδέν, είτε το τρέχον τιμολόγιο ή κάποιο από τα τιμολόγια αντιστοιχα δεν έχει συμπληρωμένα όλα τα στοιχεία του (είτε του τιμολογίου, είτε των ειδών του τιμολογίου).


<H2><a name="contents"></a>Φύλλο Καταχώρησης</H2>

<image src="contents.png" align=right>
<p>Ανάλογα τον τύπο της δαπάνης και διαγωνισμου που επιλέγετε (π.χ. χωρίς διαγωνισμό, προμήθεια - συντήρηση - επισκευή και λοιποί συνδιασμοί), το πρόγραμμα αυτομάτως δημιουργεί το φύλλο καταχώρησης εγγράφων και τα στοιχεία που περιλαμβάνει μπορείτε να τα βρείτε στην ομόνημη καρτέλα. Καθε φορά που αλλάζετε τύπο διαγωνισμού ή δαπάνης το πρόγραμμα σας ρωτάει αν θέλετε να ενημερώσετε το φύλλο καταχώρησης σύμφωνα με την αλλαγή (αφού κάθε τύπος έχει το δικό του φύλλο καταχώρησης).
<p>Στην καρτέλα αυτή μπορείτε να αλλάξετε τη σειρά, το πλήθος καθώς και τα δικαιολογητικά που θα περιλαμβάνονται στην τελική δαπάνη. Ανάλογα με το τι υπάρχει εδώ, αντίστοιχα δικαιολογητικά εξάγονται στη δαπάνη και αντίστοιχα ενημερώνεται το φύλλο καταχώρησης εγγράφων της δαπάνης.
<p>Αν κάποιο δικαιολογητικό δεν το θέλετε σβύστε το με delete. Αν θέλετε κάποιο άλλο επιλέξτε το από τη λίστα. Αν δεν το έχει η λίστα τότε το πρόγραμμα δεν εξάγει το συγκεκριμένο δικαιολογητικο. Πρέπει να το γράψετε μόνοι σας. Παρόλα αυτά γράψτε το με το χέρι σε ένα κενό κελί για να ενημερωθεί το φύλλο καταχώρησης της δαπάνης. Προσοχή! Το φύλλο καταχώρησης της δαπάνης θα έχει τα δικαιολογητικά με τη σειρά που τα έχετε τοποθετήσει στην καρτέλα.
<p>Ακολουθεί μια πλήρης λίστα των δικαιολογητικών:
<ul>
	<li><b>Διαβιβαστικό Δαπάνης:</b> Το διαβιβαστικό της δαπάνης προς το Σχηματισμό που εξέδωσε τη διάθεση πίστωσης. Αν δεν το χρειάζεστε διαγράψτε την εγγραφή. Δεν περιλαμβάνεται στο φύλλο καταχώρησης.
	<li><b>Εξώφυλλο Δαπάνης:</b> Το εξώφυλλο της δαπάνης συμπληρωμένο. Δεν περιλαμβάνεται στο φύλλο καταχώρησης.
	<li><b>Φύλλο Καταχώρησης Εγγράφων:</b> Το φύλλο καταχώρησης εγγράφων της δαπάνης, με βάση τα δεδομένα της καρτέλας «φύλλο καταχώρησης». Δεν περιλαμβάνεται στο φύλλο καταχώρησης.
	<li><b>ΥΠΟΦΑΚΕΛΟΣ:</b> Το όνομα του υποφακέλου («Α», «Β» κ.τ.λ.) μπαίνει αυτόματα και κάθε φορά που χρησιμοποιείται αυξάνει κατά ένα.
	<li><b>Διαταγή Διάθεσης Πίστωσης:</b> Είναι η διάθεση πίστωσης από το Σχηματισμό. Επειδή είναι «χάρτινη» δεν εξάγεται τίποτα γι' αυτήν, απλά γίνεται η καταχώρηση στο φύλλο καταχώρησης.
	<li><b>Δγη συγκρότησης επιτροπών:</b> Το ακριβές αντίγραφο της Δγης που ορίζει Αξκο Έργου και συγκροτεί τις αντίστοιχες κάθε φορά επιτροπές. Αν έχουμε ανάθεση σε εργοληπτική επιχείρηση, κάθε επιτροπή και ο Αξκος Έργου ορίζονται με ξεχωριστή διαταγή.
	<li><b>Πρωτόκολλο Αγοράς και Διάθεσης:</b> Εξάγεται μόνο αν υπάρχουν τιμολόγια προμήθειας υλικών.
	<li><b>Πρωτόκολλο Παραλαβής Γενόμενης Εργασίας:</b> Εξάγεται μόνο αν υπάρχουν τιμολόγια παροχής υπηρεσιών και η δαπάνη δεν είναι δαπάνη έργου.
	<li><b>Πρωτόκολλο Ποιοτικής και Ποσοτικής Παραλαβής:</b> Στις δαπάνες έργων εξάγεται μόνο αν υπάρχουν τιμολόγια προμήθειας υλικών.
	<li><b>Έκθεση Γενόμενης Δαπάνης</b>.
	<li><b>Τιμολόγια:</b> Επειδή είναι «χάρτινα» δεν εξάγεται τίποτα γι' αυτά. Καταχωρούνται όμως όλα τα τιμολόγια ένα-ένα στο φύλλο καταχώρησης.
	<li><b>Κρατήσεις υπέρ Τρίτων</b>
	<li><b>Βεβαίωση Ανεφοδιαστικού Οργάνου:</b> Εξάγεται μόνο αν υπάρχουν τιμολόγια προμήθειας υλικών και η δαπάνη δεν είναι δαπάνη έργου.
	<li><b>Βεβαίωση Επισκευαστικού Οργάνου:</b> Εξάγεται μόνο αν υπάρχει τιμολόγιο παροχής υπηρεσιών και η δαπάνη δεν είναι δαπάνη έργου.
	<li><b>Βεβαίωση Απόδοσης ΦΕ:</b> Αν κανένα τιμολόγιο δεν έχει ΦΕ παραλείπεται. Επειδή είναι «χάρτινη» δεν εξάγεται τίποτα, απλά καταχωρείται στο φύλλο καταχώρησης.
	<li><b>Βεβαίωση Απόδοσης Κρατήσεων:</b> Επειδή είναι «χάρτινες» δεν εξάγεται τίποτα, απλά καταχωρείται στο φύλλο καταχώρησης.
	<li><b>ΑΔΔΥ:</b> Επειδή είναι «χάρτινο», δεν εξάγεται τίποτα, απλά καταχωρείται στο φύλλο καταχώρησης.
	<li><b>Φορολογική Ενημερότητα:</b> Επειδή είναι «χάρτινη», δεν εξάγεται τίποτα, απλά καταχωρείται στο φύλλο καταχώρησης.
	<li><b>Ασφαλιστική Ενημερότητα:</b> Επειδή είναι «χάρτινη», δεν εξάγεται τίποτα, απλά καταχωρείται στο φύλλο καταχώρησης.
	<li><b>Πρωτόκολλο Παραλαβής Αφανών Εργασιών:</b> Εξάγεται σε δαπάνες έργων.
	<li><b>Αναλυτική Επιμέτρηση:</b> Εξάγεται σε δαπάνες έργων.
	<li><b>Πρωτόκολλο Εκτελεσθέντων Εργασιών:</b> Εξάγεται μόνο αν υπάρχουν τιμολόγια προμήθειας υλικών. Αν όλα τα υλικά χρεώνονται ή δεν ενσωματώνονται σε εργασίες σβύστε το με το χέρι.
	<li><b>Οριστική Επιμέτρηση:</b> Εξάγεται σε δαπάνες έργων.
	<li><b>Πρωτόκολλο Διοικητικής Παράδοσης:</b> Εξάγεται σε δαπάνες έργων.
	<li><b>Πρωτόκολλο Προσωρινής και Οριστικής Παραλαβής:</b> Εξάγεται σε δαπάνες έργων. Αν το έργο ανατέθηκε σε εργοληπτική επιχείρηση, η παραλαβή είναι προσωρινή (αλλάζει ο τίτλος).
	<li><b>Βεβαίωση Μη Χρέωσης Υλικών:</b> Εξάγεται μόνο αν υπάρχουν τιμολόγια προμήθειας υλικών. Αν όλα τα υλικά χρεώνονται σβύστε το με το χέρι.
	<li><b>Δγη που Ορίζει Αξκο Έργου:</b> Εξάγεται μόνο σε ανάθεση έργων σε εργοληπτικές επιχειρήσεις.
	<li><b>Δγη Ανάθεσης της Εργολαβίας:</b> Εξάγεται μόνο σε ανάθεση έργων σε εργοληπτικές επιχειρήσεις.
	<li><b>Συμφωνητικό με Εργολάβο:</b> Επειδή ποικίλλει από έργο σε έργο δεν εξάγεται τίποτα γι' αυτο, απλά γίνεται η καταχώρηση στο φύλλο καταχώρησης.
	<li><b>Δγη Συγκρότησης Επιτροπής Αφανών Εργασιών:</b> Εξάγεται μόνο σε ανάθεση έργων σε εργοληπτικές επιχειρήσεις.
	<li><b>Δγη Συγκρότησης Επιτροπής Προσωρινής και Οριστικής Παραλαβής:</b> Εξάγεται μόνο σε ανάθεση έργων σε εργοληπτικές επιχειρήσεις.
	<li><b>Δγη Συγκρότησης Επιτροπής Αγοράς και Διάθεσης:</b> Εξάγεται μόνο σε ανάθεση έργων σε εργοληπτικές επιχειρήσεις με υλικά Δημοσίου ή εμπορίου.
	<li><b>Δγη Συγκρότησης Επιτροπής Ποιοτικής και Ποσοτικής Παραλαβής:</b> Εξάγεται μόνο σε ανάθεση έργων σε εργοληπτικές επιχειρήσεις με υλικά Δημοσίου ή εμπορίου.
	<li><b>Βεβαίωση Περάτωσης του Έργου</b>
	<li><b>Τεύχη Μελέτης:</b> Επειδή συνήθως είναι «χάρτινη» και επειδή ποικίλλει από έργο σε έργο δεν εξάγεται τίποτα γι' αυτη, απλά γίνεται η καταχώρηση στο φύλλο καταχώρησης.
</ul>


<H2><a name="works"></a>Εργασίες</H2>

<image src="works.png" align=right>
<p>Η καρτέλα αυτή, για αποφυγή παρεξηγήσεων, δεν χρησιμοποιείται μόνο σε δαπάνες έργων αλλά και σε κοινές δαπάνες, όταν θέλουμε να δικαιολογήσουμε υλικά που αγοράστηκαν αλλά δεν χρεώθηκαν επειδή ενσωματώθηκαν σε κάποια εργασία. Το λεγόμενο «Πρωτόκολλο Εκτελεσθέντων Εργασιών».
<p>Η οθόνη χωρίζεται σε δύο μέρη:
<ul>
	<li><b><a href="#worksworks">Λίστα Εργασιών</a>:</b> Κάθε γραμμή του πίνακα αυτού αφορά μια εργασία. Επιπλέον, για την εργασία αυτή, τα υλικά που χρησιμοποιήθηκαν εμφανίζονται στον επόμενο πίνακα «Λίστα υλικών».
	<li><b><a href="#worksitems">Λίστα Υλικών</a>:</b> Εδώ καταχωρούνται τα υλικά που χρησιμοποιήθηκαν στην εργασία που είναι επιλεγμένη στη «Λίστα εργασιών».
</UL>


<H3><a name="worksworks"></a>Λίστα Εργασιών</H3>

<p>Κάθε εγγραφή (γραμμή) του πίνακα αφορά μια εργασία. Χρειάζεται προσοχή γιατί αν διαγράψετε μια εργασία διαγράφονται και όλα τα υλικά που χρησιμοποιήθηκαν στην εργασία αυτή.
<p>Μπορείτε να καταχωρήσετε εργασίες χωρίς να καταχωρήσετε υλικά γι' αυτές (σε περίπτωση που η εργασία δεν κατανάλωσε υλικά).
<p>Έχετε υπόψιν σας οτι η υποδιαστολή των αριθμών είναι η τελεία "." και όχι το κόμμα ",".
<ul>
	<li><b>Εργασία:</b> Η εργασία που έγινε π.χ. «Περιέλιξη κινητήρα φωτοτυπικού».
	<li><b>Ποσότητα:</b> Πόση ποσότητα εργασίας εκτελέστηκε π.χ. 1.
	<li><b>Μονάδα μέτρησης:</b> Επιλέγετε από λίστα την μονάδα μέτρησης της εργασία που εκτελέστηκε. Αυτομάτως τίθεται «τεμάχια» αλλά υπάρχουν πολλές ακόμα επιλογές. π.χ. m<sup>2</sup>. Αν παραδόξως δεν υπάρχει αυτό που θέλετε μπορείτε να το γράψετε με το χέρι.
</UL>


<H3><a name="worksitems"></a>Λίστα Υλικών</H3>

<p>Ο πίνακας αυτός αφορά τα υλικά που χρησιμοποιήθηκαν στην επιλεγμένη εργασία στη «λίστα εργασιών». Κάθε εγγραφή (γραμμή) του πίνακα αφορά ένα υλικό.
<p>Έχετε υπόψιν σας οτι η υποδιαστολή των αριθμών είναι η τελεία "." και όχι το κόμμα ",".
<ul>
	<li><b>Υλικό:</b> Το όνομα του υλικού. π.χ. «Χαλίκι 3Α».
	<li><b>Ποσότητα:</b> Η ποσότητα του υλικού που χρησιμοποιήθηκε στην τρέχουσα εργασία. Αυτομάτως τίθεται σε 1 επειδή είναι η πιο συνηθισμένη ποσότητα. Μπορείτε να την αλλάξετε βέβαια.
	<li><b>Μονάδα μέτρησης:</b> Επιλέγετε από λίστα την μονάδα μέτρησης του υλικού. Αυτομάτως τίθεται «τεμάχια» αλλά υπάρχουν πολλές ακόμα επιλογές. π.χ. m<sup>3</sup>. Αν παραδόξως δεν υπάρχει αυτό που θέλετε μπορείτε να το γράψετε με το χέρι.
</UL>


<H2><a name="static"></a>Αμετάβλητα Στοιχεία</H2>

<image src="static.png" align=right>
<p>Εδώ υπάρχουν καταχωρημένα διάφορα στοιχεία που είναι κοινά σε κάθε δαπάνη.
<p>Τα στοιχεία αυτά αντιγράφονται στο αρχείο της δαπάνης με το που θα πατήσετε «Νέα Δαπάνη».
<p>Τα στοιχεία που είναι προαιρετικά είναι η <b>Διεύθυνση</b>, ο <b>Τ.Κ.</b> και το <b>Εξωτερικό Τηλέφωνο</b>.
<p>Τα «Αμετάβλητα Στοιχεία» σώζονται στο «cost.ini».
<p>Επειδή πιθανό να με ρωτήσετε γιατί ενώ είναι αμετάβλητα καταχωρούνται και στη δαπάνη θα σας απαντήσω εγώ. Επειδή αν πάρετε το αρχείο της δαπάνης και πάτε σε μια άλλη Μονάδα (που προφανώς έχει άλλα «Αμετάβλητα Στοιχεία») τότε δεν θα επηρρεαστεί από εκείνα τα στοιχεία γιατί κουβαλάει τα δικά της.
<ul>
	<li><b>Μονάδα (συντ.):</b> H συντομογραφία της Μονάδας, π.χ. 7ος ΛΜΧ, ΣΜΧ.
	<li><b>Μονάδα (πλήρ.):</b> Το πλήρες όνομα της Μονάδας (Όπως μπαίνει πάνω δεξιά στις Δγες), π.χ. 7ος Λόχος Μηχανικού, Σχολή Μηχανικού.
	<li><b>Γραφείο Σχηματισμού:</b> Η διεύθυνση του Γραφείου στο Σχηματισμό, που εγκρίνει πιστώσεις, π.χ. 7η ΜΚ ΤΑΞΠΖ/4ο ΕΓ. Το πρώτο μέρος της διεύθυνσης (μέχρι και την κάθετο "/") χρησιμοποιείται σαν το όνομα του Σχηματισμού. Προσέξτε μην βάλετε κάθετο "/" μεταξύ του ΜΚ δηλ. "7η Μ/Κ ΤΑΞΠΖ" γιατί τότε ο Σχηματισμός σας θα λέγεται "7η Μ". Σε περίπτωση που τις δαπάνες τις κάνει ο ίδιος ο Σχηματισμός (π.χ. η Σχολή Μηχανικού), αφήστε αυτό το πεδίο κενό.
	<li><b>Γραφείο:</b> Το πλήρες όνομα του Γραφείου που εκδίδει την Συγκρότηση Επιτροπών. π.χ. 4ο Γραφείο.
	<li><b>Ιδιότητα Αξκού:</b> Η ιδιότητα του Αξκου που υπογράφει στο Ακριβές Αντίγραφο των Δγων. π.χ. Αξκος 4ου Γραφείου.
	<li><b>Πόλη ή Χωρίο:</b> Η πόλη ή το χωριό που βρίσκεται η Μονάδα. π.χ. Προβατώνας.
	<li><b>Διεύθυνση:</b> Αν υπάρχει διεύθυνση της Μονάδας, την βάζετε. π.χ. Στενημάχου 63.
	<li><b>Τηλέφωνο (εξωτερικό):</b> Αν υπάρχει εξωτερικό τηλέφωνο του Γραφείου, το βάζετε.
	<li><b>Τηλέφωνο (εσωτερικό):</b> το τετραψήφιο εσωτερικό τηλέφωνο του Γραφείου.
	<li><b>Τ.Κ.:</b> Ο Ταχυδρομικός Κώδικας της Μονάδας. Αν τον θυμάστε τον βάζετε.
	<li><b>Δκτης:</b> Εδώ επιλέγετε από τη λίστα (που παίρνει δεδομένα από το «Προσωπικό Μονάδας») το όνομα του Δκτη.
	<li><b>ΕΟΥ:</b> Εδώ επιλέγετε από τη λίστα (που παίρνει δεδομένα από το «Προσωπικό Μονάδας») το όνομα του ΕΟΥ, που είναι ο Υδκτης.
	<li><b>Αξκος Γραφείου:</b> Εδώ επιλέγετε από τη λίστα (που παίρνει δεδομένα από το «Προσωπικό Μονάδας») το όνομα αυτού που έχει την «Ιδιότητα Αξκου» που βάλατε παραπάνω.
	<li><b>Δχστης:</b> Εδώ επιλέγετε από τη λίστα (που παίρνει δεδομένα από το «Προσωπικό Μονάδας») το όνομα του Διαχειριστή της Μονάδας.
</UL>


<H2><a name="provider"></a>Προμηθευτές</H2>

<center><img src="provider.png"></center>
<p>Εδώ υπάρχουν καταχωρημένοι οι προμηθευτές της Μονάδας.
<p>Κάθε φορά που κόβετε ένα τιμολόγιο από προμηθευτή που δεν υπάρχει στη λίστα θα πρέπει να τον καταχωρίσετε.
<p>Η <b>επωνυμία</b>, το <b>Α.Φ.Μ.</b> και η <b>ΔΟΥ</b> που ανήκει ο προμηθευτής, είναι υποχρεωτικά πεδία που πρέπει να συμπληρωθούν οπωσδήποτε. Τα υπόλοιπα είναι προαιρετικά αλλά καλό είναι να συμπληρώνονται.


<H2><a name="hold"></a>Κρατήσεις</H2>

<center><img src="hold.png"></center>
<p>Εδώ υπάρχουν καταχωρημένες οι συνήθεις κρατήσεις.
<p>Αν θέλετε να προσθέσετε μια κράτηση κάνετε δεξί κλικ στην επικεφαλίδα του πίνακα (εκεί που είναι τα ονόματα των κρατήσεων) και από το αναδυόμενο μενού που θα εμφανιστεί επιλέξτε «Εισαγωγή στήλης». Εκεί μπορείτε να καταχωρήσετε μια νέα κράτηση.
<p>Αν θέλετε να διαγράψετε μια κράτηση απλά μηδενίστε όλα τα κελιά που βρίσκονται σε αυτή τη στήλη. Αν το κάνετε αυτό, στην επόμενη εκκίνηση του προγράμματος η κράτηση θα έχει διαγραφεί. Οι στήλες που δεν διαγράφονται είναι: «Σύνολο», «ΜΤΠ», «ΕΜΠ», «ΑΟΟΑ», «ΤΣΜΕΔΕ», «ΕΚΟΕΜΣ», «Χαρτόσημο», «ΟΓΑ».
<p>Υπόψιν οτι στους δεκαδικούς αριθμούς η υποδιαστολή δεν είναι "," αλλά ".".
<p>Το σύνολο των κρατήσεων βγαίνει αυτόματα οπότε μην προσπαθείτε μάταια να το αλλάξετε.


<H2><a name="personel"></a>Προσωπικό Μονάδας</H2>

<image src="personel.png" align=right>
<p>Εδώ υπάρχει καταχωρημένο το προσωπικό της Μονάδας καθώς και προσωπικό που συμμετέχει σε δαπάνες της Μονάδας αλλά ανήκει σε άλλες Μονάδες.
<p>Χρειάζεται να αλλάζετε το προσωπικό κάθε φορά που κάποιος μετατίθεται ή παίρνει απόσπαση από και προς τη Μονάδα.
<p>Το πεδίο "Μονάδα" μην το συμπληρώνετε για προσωπικό της Μονάδας αλλά μόνο για προσωπικό ξένο προς τη Μονάδα, σε περίπτωση που συμμετέχουν σε δαπάνη της Μονάδας άτομα ξένα προς αυτή. Όπως βλέπετε στην εικόνα, η συμπλήρωση της Μονάδας να γίνεται σε γενική ενικού με άρθρο (π.χ.: του 7ου ΛΜΧ).
<p>Για αυτοματοποιημένο τρόπο εισαγωγής (από το Excel π.χ.) δείτε πως να χρησιμοποιείτε τα <a href="general.html#script_men">scripts</a> του προγράμματος


</BODY></HTML>